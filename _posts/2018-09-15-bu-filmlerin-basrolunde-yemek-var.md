---
layout: post
title: Bu Filmlerin Başrolünde “Yemek” Var!
summary: Şeflerin Savaşı’ndan Çikolata’ya, Başrolünde “Yemek” Olan Unutulmaz Filmler
date: 2018-09-15 09:00:00
image: "/assets/img/blog/blog1.png"
author: "Adisyo"
categories: [Yemek]
tags: [Film, Yemek, Adisyo, Adisyon, Şef]
permalink: /blog/:title
---

**Şeflerin Savaşı’ndan Çikolata’ya, Başrolünde “Yemek” Olan Unutulmaz Filmler**

Şeflerin Savaşı (Comme un Chef), Tost (Toast), İyi Bir Yıl (A Good Year), Julie & Julia, Garson Kız (Waitress) ve niceleri… İşte bir kez daha izlemeye doyamayacağınız yemek temalı filmler

Eminiz ki bu listede, sizin de çok sevdiğiniz ve bir kez daha izlemekten bıkmayacağınız filmler var! Eğer hayatın koşuşturmacası içinde “kaçırdıklarınız” var ise bu listeye mutlaka göz gezdirin. Yemek ve içki temalı 10 unutulmaz film, bu yazıda!

**Çikolata (Chocolat)**

Tutucu bir Fransız kasabasına taşınan genç bir kadın ve güzel kızı… Üstelik bir de çikolata dükkanı açtılar mı, kasabalılar ikiye bölünür! Hiçbir zaman eskimeyecek, çikolata meraklılarının gönlünü fethetmiş bir film. Joanne Harris’in aynı isimli romanından sinemaya uyarlanan, 2000 yılı İngiliz/ Amerikan ortak yapımı yapımı filmin yönetmeni, Lasse Hallström. 

Oyuncular; Johnny Depp, Juliette Binoche, Judi Dench, Alfred Molina.

**Aşçı Fare (Ratatouille)**

Ratatouille (Ratatuy), Pixar tarafımdan yapılan ve Walt Disney Pictures tarafından dağıtılan, 2007 yılı, bilgisayar animasyon filmi. Yönetmen Brad Bird’in 2005'te Jan Pinkava’den aldığı Ratatouille filmi, Pixar’ın sekizinci filmi. Konusuna gelince… Obur fare Remy’nin en büyük hayali yemek yapmaktır. Bu hayalini gerçeğe dönüştürmenin yolunun Paris’ten geçtiğini düşünen Remy, kendisini şehrin en iyi restoranında bulur. Şansı yaver gider ve restoranın temizlik görevlisi ile tanışır, anlaşır! Bundan sonra yapması gereken tek şey bir farenin yemek yapamaz algısını yerle bir etmek olacaktır.

**Şeflerin Savaşı (Comme un Chef)**

Jacky Bonnot, aşçılık mesleğinde istediği düzeye bir türlü gelememiştir. Sevgilisi Beatrice ile bebek beklemekte ve güzel bir hayat kurma telaşındadır. Hatta geçim sıkıntısı nedeniyle boyacılık yapmayı bile düşünmektedir. Alexander Lagarde adlı usta şef ise mesleğinde zirvede olmasına rağmen, patronuyla problemler yaşamaktadır. Tesadüfen bir araya gelmiş olsalar bile, bu iki aşçının birbirlerinden öğrenecekleri çok şey vardır. 

Yönetmen, Daniel Cohen. 
Oyuncular; Michaël Youn, Jean Reno, Raphaëlle Agogué.

**Şef (Chef)**

Aşçı başı Carl Casper, mesleğinde çok başarılıdır ama çalıştığı restoranın menüsüne bağımlı kaldıkça yaratıcılığı ve dolayısıyla da yaptığı yemeklerin lezzeti düşüşe geçmiştir. Ünlü bir gurmenin yemekleri ile ilgili yazdığı olumsuz eleştiriler de onun için bardağı taşıran son damla olur. 

Yönetmen, Jon Favreau.
Oyuncular; Jon Favreau, John Leguizamo, Sofia Vergara.

**Julie & Julia**

Julia Child, 50’li ve 60’lı yıllarda Fransa’da yemek yapmanın ustalıklarını öğrenen, kendini Amerikalılara Fransız mutfağını öğretmeye adayan bir şef, yemek kitabı yazarı ve bir televizyon yıldızıdır. Julie Powell ise 2000’li yıllarda New York’ta belli bir gün sayısında belirli yemekleri pişirmeye ve bu yemek tariflerini blogunda yazmaya çalışan bir blogger… Bu iki insanın gerçek hayat hikayelerinin, birbirine paralel bir şekilde anlatıldığı bir yapım. 2009 yapımı filmin yönetmeni, Nora Ephron. Dev bir oyuncu kadrosu var: Meryl Streep (Julia Child), Amy Adams (Julie Powell), Stanley Tucci (Paul Child), Chris Messina (Eric Powell), Linda Emond (Simone Beck).

**Tost (Toast)**

Annenin ölümünün ardından eve gelen yeni hizmetçi, çok iyi yemek yapmaktadır. Filmin ana karakteri de daha önceleri duyduğu bir deyimden esinlenerek, babasının sevgisini kazanmak amacıyla yemek yapmayı öğrenmeye karar verir. 2010 İngiliz yapımı filmin yönetmeni, S.J. Clarkson. 

Oyuncular; Freddie Highmore, Nigel Slater, Helena Bonham Carter, Oscar Kennedy.

**Aşk Tarifi (No Reservations)**

Kate çok iyi bir aşçıbaşıdır. Mükemmeliyetçi ve disiplinlidir. Yaşamı, hayatına giren iki kişi yüzünden değişecektir. Yeğeni Zoe ve aşık olduğu adam, Nick… 2007 ABD yapımı filmin yönetmeni, Scott Hicks. 

Oyuncular; Catherine Zeta-Jones, Aaron Eckhart, Abigail Breslin, Patricia Clarkson.

**Garson Kız (Waitress)**

Kocası olan Sisto’nun baskılarından sıkılan Jenna’nın hayali, garsonluk yaparak para biriktirmek ve kocasını terkedecebilecek gücü elde edebilmektedir. Jenna, çok lezzetli kek ve pastalar yapmaktadır. Yaşadığı güçlüklerle kendini mutfağa attığı zaman baş edebilmektedir ama hamile kalır ve hayatı değişir. 2007 ABD yapımı filmin yönetmeni, Adrienne Shelly.

Oyuncular; Adrienne Shelly, Keri Russell, Nathan Fillion, Jeremy Sisto, Andy Griffith.

**Aşka Ruhunu Kat (Soul Kitchen)**

Zinos, restoranında çok özensiz ve ucuz yemekler yaptığı için para kazanamamaktadır. Bu arada sevgilisiyle de arası açılmıştır. Bir gün, star bir aşçıyı işe alır ve yeni müşteriler gelmeye başlar. Aşka Ruhunu Kat ya da özgün adıyla Soul Kitchen, Fatih Akın’ın yönettiği, 2009 yapımı bir film. 

Oyuncular; Moritz Bleibtreu, Adam Bousdoukos, Birol Ünel, Pheline Roggan.

**Big Night**

İnatçı bir aşçı: Primo… Kardeşi Secondo da üçkağıtçılıkla meşgul bir adam! Abi Primo memleketine dönmek için yanıp tutuşan, Seconda ise Amerikan kültürünü iyice benimsemiş ve Amerikan rüyasını gerçekleştirmek isteyen saf bir İtalyan. İşlerini batırma noktasına gelen iki kardeşin hikayesi. 1996 yılında gösterime giren filmin yönetmenleri, Stanley Tucci ve Campbell Scott. 

Oyuncular; Stanley Tucci, Tony Shalhoub, Campbell Scott, Isabella Rossellini.